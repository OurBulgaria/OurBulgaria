<!DOCTYPE html>
<html>
    <head>
        <title>Найден Геров</title>
        <link rel="stylesheet icon" href="НайденГеров.css">
        <link rel="shortcut icon" href="https://cdn.pixabay.com/photo/2017/01/31/14/03/animal-2024350_1280.png">
        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Marck+Script&display=swap" rel="stylesheet">
        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Lobster&display=swap" rel="stylesheet">
    </head>
    <body>
        <a href="index.html"><img class="img3" src="https://cdn.pixabay.com/photo/2017/01/31/14/03/animal-2024350_1280.png" width="150" height="150"></a>
        <a class="a4" href="index.html">Начало</a>
        <div class="container">
    <img class="img1" src="https://plovdivnow.bg/news/2022/02/22/199-godini-rozhdenieto-naiden-gerov-071.png" width="1117" height="763">
    <a href="#" class="a1">Найден Геров</a>
    </div>
    <p class="p1"><b>Е</b>дин от тези духовно извисени българи е даскал хаджи Геро Мушек - обезсмъртен като хаджи Генчо в Каравеловата повест "Българи от старо време". В неговия дом на 23 февруари 1823 година се ражда осмото от тринадесетте му деца - Найден Геров.

        Строгият и начетен даскал дал подобаващо възпитание и обучение на сина си в училището, разположено в тяхната къща. Но 11 годишния Найден имал нужда от по-сериозно образование и е изпратен в Пловдив, където учи в гръцко училище. На 13 години се връща в Копривщица, където по това време учителства Неофит Рилски. Той скоро разбира колко даровит и добър ученик има в лицето на Найден и ходатайства пред живеещия в Одеса копривщенец Христо Стойкович да поеме издръжката на детето. Стойкович е родолюбив българин и скоро Геров заминава за Одеса и по късно постъпва като ученик в прочутия Ришельовски лицей, където завършва през 1845 година с отличие. През време на престоя в Одеса Геров е погълнат от атмосферата на българската емиграция. По това време там са фигури като Васил Априлов, Добри Чинтулов, Иван Богров, Никола Палаузов и други видни книжовници.  Общото между тях е, че са родолюбци, отдадени на науката - хора смятащи, че просветата е единственият начин да се пробуди заспалия, поробен народ. Важно е да се спомене, че почти всички, освен близките си възгледи, имат и още нещо общо - пишат поезия. В Одеса се раждат и първите сериозни поетични произведения в нашата литература.
        
        Завършил лицея през 1845 година, Геров се опитва да замине за Виена, за да продължи образованието си. Не успял да получи стипендия, решава да се върне в България. През пролетта на 1846 година, двадесет и три годишен поема по пътя към Копривщица, за да предава своите знания на своя народ. Пристигайки в Копривщица, без да губи време Геров започва своята просветителска дейност. Отваря първото класно училище, прави първата в България учебна програма, съблюдава строг ред. Много бързо се прочува по цялата страна, учениците му са от Плевен, Пловдив, Чирпан, Калофер, Пазарджик... През 1848 г. е поканен в Пловдив да ръководи гимназия, финансирана от българската интелигенция, с което тя цели да изтласка гръцкото влияние в града под тепетата. По това време и духовенството, и обучението в Пловдив са гръцки. . Само малка група заможни хора, предимно копривщенци, се опитват да възвърнат вярата, че и българският език става за просвета. С много перипетии, с много борби Геров успява да постигне тази цел - цел движила живота му, както личи от следния негов разказ: "Достигнал съм до голям чин и почести, радвам се на добро име и, слава Богу, нищо не ми липсва, но никога няма да забравя 20 юли 1851 лето. Една неделя преди тоя ден гърците имаха изпит в своето главно училище, дето бях поканен да присъствувам и аз. И сега, а тогава още повече, учението в гръцките училища се състоеше само в изучаване стария гръцки език, когото накрай пак не научаваха... На тоя изпит присъствуваше цветът на пловдивските гърци начело с владиката. На всички се четеше на лицето една гордост, една предвзетост: само гръцкият език е приспособим за учение, напусто се мъчите с вашия дебел български език, вижте каква дълбока наука се крие в нашия език! След изпита аз поканих владиката с всичките присъствуващи първенци гърци да дойдат на моя изпит, на българския изпит в българското училище. На 20-й юли, св. пророк Илия Гръмовник, след божествената служба, нашето училище беше препълнено с народ, когато гръцкият владика ведно с гръцки първенци дойдоха на изпита. Разнообразието на преподаваните предмети, разбраните отговори на учениците, решението на много математически и физически задачи, точното показване на географически места слисаха присъствуващите гърци... Гръцкият владика се навъси и подкачи да пита гръцките учители защо тези предмети не се учат в тяхното училище. След изпита гърците си отидоха като попарени, те се изпокараха и промениха учителите си, а моите ученици и нашите българи тържествуваха. Тоя ден е най-радостният в живота ми..." (Т. Панчев, Найден Геров, с. 24-25). След тези успехи Найден Геров с още по-голям плам, подкрепен най-вече от доктор Чомаков, продължава борбата срещу гръцкия натиск върху българската народност и език.
        
        През 1857 година Найден Геров е назначен от руското правителство като пръв вицеконсул в Пловдив. Това дава огромна свобода на действията му като просветител. Турските власти може и да не са гледали с добро око на дейността му, но като руски поданик и вицеконсул Геров се е ползвал с доста привилегии. В цяла тракийска област той развива широка дейност в училища, читалища и кръжоци. Също така подпомага и българската революционна организация със съвети. Хубаво е да се спомене, че Геров е бил противник на реакционните идеи на Каравелов, Ботев, дори Левски и остро е осъждал опитите им за подклаждане на въстание. Смятал е, че свободата ще дойде от Русия - страната която малко или много е заслепила ума му - както и от тихата просветителска дейност сред населението и дипломацията в Цариград. При разгрома на Априлското въстание през 1876 е принуден да се укрие в руската легация в Истанбул, тъй като цялата му дейност не е тайна за турските власти и те го обвиняват като главен подбудител на въстанието.
        
        През Руско-турската освободителна война Найден Геров служи при руското командване, а впоследствие участва в териториалното устройство на България. За кратко е и губернатор на Свищов, но след Берлинския договор се прибира в Пловдив и се отдава на научната си работа и делото на своя живот - "Речник на блъгарский язик, с тлъкувание речити на блъгарски и русски. Събрал, нарядил и на свят изважда Найден Геров". Цели петдесет години събира той думи, поговорки, песни, за да положи основата на този епохален труд. Със своите 70 хиляди думи, над 24 хиляди изречения, 5 хиляди части от народни песни 16 хиляди пословици и над 2000 имена – това е писмен паметник на българския език и творчество без аналог.
        
        На 9 октомври 1900 година, след близо двегодишно боледуване почива големия общественик и учен Найден Геров. Камбаните в Пловдив бият тъжно, а цялото общество е покрусено. Отишъл си е най-големият просветител, цяла епоха приключва с него.</p>
        <a href="http://www.koprivshtitza.com/naiden-gerov.php" class="a3">Източник</a>
        <h1 class="hh1">Галерия</h1>
        <table border="1" class="tbl1">
            <tr>
                <td><img src="https://upload.wikimedia.org/wikipedia/commons/thumb/3/35/NaidenGerov.jpg/250px-NaidenGerov.jpg" width="400" height="546"></td>
            </tr>
            <tr>
                <td><img src="https://upload.wikimedia.org/wikipedia/commons/thumb/f/f2/Nayden_Gerov_memorial_plaque%2C_Plovdiv.jpg/1280px-Nayden_Gerov_memorial_plaque%2C_Plovdiv.jpg" width="790" height="559"></td>
                </tr>
                <tr>
                    <td class="t1">Паметна плоча на Найден Геров<br>в Стария град в Пловдив</td>
                </tr>
                <tr>
                <td><img src="https://upload.wikimedia.org/wikipedia/commons/thumb/0/01/23_%D1%84%D0%B5%D0%B2%D1%80%D1%83%D0%B0%D1%80%D0%B8_1823.jpg/1280px-23_%D1%84%D0%B5%D0%B2%D1%80%D1%83%D0%B0%D1%80%D0%B8_1823.jpg" width="800" height="500"></td>
            </tr>
            <tr>
                <td class="t1">Венци за 200-годишнината от<br>рождението му пред родния му дом</td>
            </tr>
            <tr>
                <td><img src="https://upload.wikimedia.org/wikipedia/commons/thumb/2/23/Nayde_Gerov_monument%2C_Plovdiv%2C_Bulgaria.jpg/800px-Nayde_Gerov_monument%2C_Plovdiv%2C_Bulgaria.jpg" width="400" height="500"></td>
            </tr>
            <tr>
                <td class="t1">Паметник на Геров в Пловдив</td>
            </tr>
        </table>
<h1 class="hh1">Видеоклип</h1>
<iframe width="953" height="715" src="https://www.youtube.com/embed/kTVbGPlM_B4" title="200 години памет Найден Геров" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
        </html>